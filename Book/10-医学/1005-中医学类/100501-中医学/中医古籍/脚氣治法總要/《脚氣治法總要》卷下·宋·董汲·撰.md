## 脚氣治法總要卷下
### 獨活寄生湯　

治腰背痛。夫腰背痛者，皆由腎氣虚弱，臥冷濕地，當風所得，不時速治，氣流入脚膝，為偏枯冷痺，緩弱疼重，或腰脅痛，脚氣攣重，宜急服此湯。獨活，三兩，一本作「二兩」。桑上寄生，
如無，以續斷代之。
杜仲，剉炒，令絲斷。牛膝，酒浸。細辛，秦𦫶(qiú)，
白茯苓，去皮。桂，去皮。防風，川芎，人參，甘草，炙。當歸，白芍藥，熟乾地黃。
各二兩。
右為散，每服三錢，水一大琖，煎至六分，去滓，溫，日二服訖，溫身，勿令冷也。氣虛下利者，除乾地黃服湯取蒴藋葉火燎，厚安蓆上，及熱眠上，冷復燎之。冬月取根，春取莖熬，臥之，佳。其餘薄熨，不及蒴藋蒸也。諸處風濕亦用此法。婦人新産竟，便患腹痛，不得轉動，及腰脚痛攣，不得屈伸，痺弱者尤宜服之，除風消血也。

### 薏苡湯：　

治風濕毒氣攻，兩脚疼重，或即浮腫，或皮焦毛悴，肉色紫破，筋骨抽痛，心悶氣脹，頭旋多睡眼暗。
薏苡仁微炒，八兩。白茯苓去皮，五分。防風五分。
牛膝，酒浸。桂去皮。五加皮各六分。獨活五分。玄參五兩。石膏五兩。枳殻四兩，麩炒，去瓤。升麻六兩。羚羊角四兩。漢防己十兩。麻黃去節，五兩。
右為麤散，每服三錢，水一琖半，先浸一宿，平旦煎至八分，去滓溫服，不以時日。

### 絳宮丸：　

治心經熱，小便淋澀不通及諸淋。生地黃四兩。木通、黃芩。各二兩。
右為細末，煉蜜為丸，如梧桐子大，每服三十丸，溫水下。

### 白皮小豆散：　

治脚氣小便澀，兩脚腫氣脹。
赤小豆半升。桑白皮二兩，剉。紫蘇一握，剉。
生薑半兩。
右水三升，煎至豆熟，取豆食去滓，餘汁飲之。

### 紅雪：　

治脚氣氣毒，身内外煩熱，瘡腫狂叫，及諸丹石毒，瘴癘時行，

### 一切風熱方：

升麻三兩。大青三兩。桑白皮二兩。犀角屑一兩半。羚羊角一兩。訶子三十箇，去核。㯽榔
三十箇。
蘇木六兩。山梔子、三十箇。槐花末一兩。
淡竹葉四兩。
右並剉細，以水二斗浸經宿，煎取一斗下上好朴硝十斤，又煎，以柳篦子攪，于新瓦盆中貯，又經宿，去餘煎不盡水，即成紅雪。

### 神功丸：　

疏解諸秘滯及交氣下流，腰脚疼重脹滿。大黃、三兩。人參、半兩。訶子炮去核，二兩。麻仁
另研，五兩。
右杵研為細末，煉蜜為丸，如梧桐子大。每服三十丸，溫水下，不以時，以通為度，未通更加丸數。老少虚氣，以意加減。

### 石南丸：　

治腎氣虛，客風濕陰，脚氣筋急拘攣，濕痺，緩弱下氣，除筋骨間邪氣濕不仁，寒厥痿痺，腰脊脚痛，膝冷轉筋，腿𦂳不能久立，及如履物隱痛。石南葉、炙，去毛。桂、去皮。附子、炮。防風去蘆。各六兩。牛膝、酒浸。白茯苓去皮。各八兩。熟地黃、
兔絲子、酒浸。各二分。薏苡仁六分。五加皮。
六分。
右為細末，用大木瓜一枚去皮子，蒸熟，研成膏，和前藥末為劑。如乾硬，入少熟蜜，和劑為丸，如梧桐子大，空心木瓜酒下三十丸，日二。

### 金牙酒：　

治瘴癘毒氣中人，風冷濕痺，口喎面戾，半身不遂，手足拘攣，歷節腫痛，甚者少腹不仁，名曰脚氣，無所不治。
金牙石，一斤。蓯蓉，去鱗，酒浸。白茯苓，
去皮。
側子，炮，去皮。附子，炮，去皮臍。天雄，炮，去皮。當歸，人參，防風，黃耆，薯蕷，細辛，桂，去皮。萆薢，萎㽔，白芷，桔梗，黃芩，遠志，去心。牡荆子，川芎，地骨皮，五加皮，杜仲，炒剉。厚朴，炙。枳實，麵炒，去瓤。白术，各三兩。獨活，半斤。茵芉，石南，微炒。狗脊，去毛，各二兩。
牛膝，丹參，各五兩。磁石，十兩。薏苡仁，
麥門冬，去心，各十兩。石斛，八兩，去根。蒴藿，四兩。
生地黃。切二升。
右三十九味剉，以酒八斗漬七日，溫服一合，日四五夜。
一合藥細研，别絹袋盛，共藥同漬。藥力和善，主治極多。
凡是風虛四體小覺有風痾者，皆須時服，一依方合之，不得輒信人大言，浪有加減。

### 八味丸：　

治虚損不足，大渴飲水，腰脊痛，小腹拘急，小便不利，及脚氣上，少腹不仁。
熟地黃八兩。小茱莄，薯蕷各四兩。澤㵼，牡丹皮，白茯苓去皮，各三兩。桂去皮。附子
各二兩。
右為末，煉蜜為丸，如梧桐子大，酒下三十丸。張仲景云：「久服去附子，加五味子。」

### 海桐皮散：　

治風濕，兩腿腫滿疼重，及一切風順，凝滯氣，除百節拘攣痛。
海桐皮一兩。羚羊角屑，薏苡仁各二兩。防風，羌活，桐桂去皮，熟乾地黃各一兩。㯽榔一兩。赤茯苓
去皮，一兩。
右為散，每服三錢，水一琖，生薑五片，同煎至七分，去滓溫服。

### 木香飲子：　

治陰脚氣，冷積於藏，脹悶衝心，嘔逆。木香八分。吳茱萸，桔梗各六分。大腹子五箇。大黃四分。厚朴
八分。薑汁浸炙。
右為麤散，每服三錢，水一大盞，入生薑三片，同煎至七分，去滓溫服。如人行十里再服，良久氣通乃差。

### 松節散：　

治脚氣冷摶于筋，轉筋攣痛。
松節，取茯神中根心子，用一兩，剉如米。乳香
一錢，槌碎。
右用銀石器中炒令焦，只留一二分性，出火毒，研細，每服一錢至二錢，熱木瓜酒調下，應是病治之。

### 木瓜丸：　

治風濕脚氣，兩足緩弱，轉筋疼痛，久服步履如飛。
大瓜大者，一枚破為兩段，去瓤子，入通明乳香一兩，研。青鹽二錢，研。甘菊花頭子，
研為末二兩。
右除菊末外，都入木瓜内，以線繋入飯甑内蒸，候木瓜爛為度，取出研成膏，入菊末，即丸如梧桐大。每日空心酒下三十丸，鹽湯亦可服。百日欲出汗，身亦自香。如未能乾，更入甘菊末，直候可丸即丸。

### 木瓜丸：　

木瓜約及四兩者四枚，先煠熟，去皮核，搗與熟艾四兩相和，蒸爛研勻，以備合後藥。
木香，白附子，羌活，沒藥，白术。已上各半兩。舶上好茴香，炒。川楝肉，炒。白牽牛，炒熟。已上各七錢半。葳靈仙，
折之内有白點者，即不用。鬚子播淨，秤一兩。
右為細末，先以前木瓜艾和溲，俟少乾，徐入少熟蜜和丸如梧子大，每服二十丸，食飲空時，以木瓜湯或酒吞下。地道稍秘滯，即空心服，有小壅亦可空心服。
食前丸　調補，尋常服之，不令脚氣發動，疏散榮衛氣血，風氣通行。
木香，白茯苓，去皮。羚羊角，屑，各八分。熟地黃，十二分。桂，去皮。旋覆花，
各四兩。
楮實，十二分。薏苡仁，八分。㯽榔，八分。大黃，
一分。
右為細末，煉蜜為丸，如梧桐子大。每服三十丸，空心酒下。

### 食後丸：　

治尋常脚氣欲發，先大便秘澀，腹中氣滿，兩脅妨悶，不思飲食，小便赤黃，肉多蠕動，痰涎不利，煩熱緩弱。
前胡，黃芩，防風，犀角屑。　蔓荆子，梔子仁，人參，車前子，麥門冬，
去心。各一兩。
右為細末，煉蜜為丸，如梧桐子大。每服二十丸，食後溫漿水下。

### 麻仁丸：　

解秘不通，脹滿氣悶，兩脚痛重，風氣不順。
麻仁，一升。白芍藥，八兩。枳實，
麩炒去瓤，八兩。
大黃，一斤。厚朴，五兩。杏仁，
去皮、尖。雙仁。一升。
右為細末，煉蜜為丸，如梧桐子大。每服三十丸，溫水下，以通為度。

### 三脘散：　

治三焦氣逆，解大便秘滯，下胸膈脹氣，除風氣。或已服諸藥大便不通者，依法煎服，就腹中藥便通，大效。若不虛人脚氣心腹脹悶，大便不通，最宜服此方。
大腹皮，酒浸一遍，更以大豆汁洗三遍，焙乾用一兩。白术，
木香，甘草，微炙。㯽榔，陳橘皮，
湯浸，去瓤。
川芎，各三分。獨活，紫蘇，并梗。沉香，木瓜。乾者各一兩。右為散，每服秤一分，水二盞，同煎至一盞，去滓溫服，取大便為效。

### 三仁丸：　

治風虚老人津液少，大便秘滯。
柏子仁，一兩。松子仁，二兩。麻子仁。
三兩。
右研成膏，以蠟為劑，每服秤半兩，嚼喫，米飲下。或為丸如梧桐子大，隨虚實服之。

### 潤腸丸：　

治一切風秘，偏益虚人及老人津液内枯不得傳送者。凌霄花，乾　天台，烏藥，人參，
皂莢子，炒熟，去粗皮。各半兩。
右為細末，煉蜜為丸，如梧桐子，每服三十丸或五十丸，不以時，溫水下至百丸亦不妨。不損氣，以通為度。

### 木通散：

治脚氣，服補藥太多，小便不通，淋閉臍下脹。當歸，梔子仁，芍藥，甘草，炙，一本作「生用」。
赤茯苓，去皮。木通。
各二兩。
右為散，每服三錢，水一大盞，煎至七分，去滓服之。

### 牛膝丸：　

治風毒流注，腰腿兩脚疼重攣痛，及腎虚目見。

### 黑花方：

牛膝，酒浸。川芎，續斷，萆薢，丹參，去蘆。黑狗脊，去土。杜仲，剉炒，去絲。獨活，白术，
枳殻，當歸，白芍藥，防風，乾木瓜，熟乾地黃。二兩。
右為末，煉蜜為丸，如梧桐子大，每服二十丸，空心木瓜湯下，稍加至三十丸，酒服亦可。天門冬大煎。
天門冬，切三斗半，杵壓取汁盡。酥三升，煉獐骨
一具。
白蜜三升、煉枸杞根切三斗，剉碎。以水二石五斗，取一斗三升，澄清。生地黃
切一斗。
右五味，並大斗銅器中，微火先煎地黃、門冬汁減半，乃合煎，取大斗二斗。下後散藥，煎取一斗，内銅器重釜煎，令隱掌可圓。平旦空腹酒服，如梧桐子大二十丸，日二加至五十丸。慎生冷醋滑豬、雞、魚蒜油麪等物，擇四時王相日合之。

### 散藥如後：

白茯苓去皮。柏子仁另研。桂去皮。白术，
萎㽔、　菖蒲，遠志，澤㵼，薯蕷，人參、石斛去根。牛膝酒浸。杜仲炒剉。細辛，獨活，枳實麩炒，去瓤。川芎，黃耆，蓯蓉，續斷，狗脊去毛。萆薢，白芷，巴戟去心。五加皮，覆盆子，橘皮，湯浸，去瓤。胡麻，大豆，黃卷，炒。白茯神去皮。石南，炙，各二兩。甘草炙，六兩。蜀椒，炒，一兩。薏苡仁一兩。阿膠
十兩，炒。
大棗一百枚，煮作膏。鹿角膠五兩，炙。蔓荆子
二兩。
右三十八味，細為末，内煎中，牛髓、鹿髓各加三升，大佳。小便澀，去柏子仁，加秦𦫶二兩，乾地黃六兩。陰萎失精，去萎蕤二兩，加五味子二兩。頭風，去柏子仁，加菊花、防風各二兩。小便利，陰氣弱，去細辛、防風，加山茱萸二兩。腹中冷，去防風，加乾薑二兩。無他疾，依方合之。凡此煎，九月下旬採藥，立冬日合而服之，至五月上旬止。若十二月臘日合者，經夏至七月下旬止。若停服，經夏不壞，當於舍北陰入地深六尺，填砂置藥中，上加砂覆之，則經夏不損也。女人先患熱者得服，患冷者不得服。

### 五柔丸：　

治津液虛秘，大便不通，結燥後重飲食，不生肌肉，補虛損，調補三焦。
大黃，四兩。前胡，一兩。半夏，
洗七遍，片切焙乾。
蓯蓉，酒浸。芍藥，細辛，白茯苓，去皮。當歸，苦葶。●
炒。各半兩。
右為細末，煉蜜為丸，如梧桐子大，溫水下二十丸，以通為度，漸加之。

### 橘皮丸：　

治脚氣有風，人氣不順，致生熱而大便秘。此藥通秘不損人，進飲食，散脹滿，調中下氣，

### 偏宜脚氣神方：

橘皮去瓤，四兩，末。乾生薑
取末，二兩。
右二味，以蜜半斤煉化，去上沫，下藥末在内，熬成膏，可丸即丸，如梧桐子大。每服三十丸，生薑湯下。每日服之，即不生壅滯
延年。

### 茯苓飲：　

治脚氣腫，氣急上氣，心悶，熱煩嘔逆不下食。
白茯苓，去皮。紫蘇葉，杏仁
去皮、尖。雙仁，麩炒。
橘皮去白。升麻，柴胡去苗，各三兩。生薑，四兩。㯽榔十二枚，并皮。犀角屑
二兩。
右為麤散，以水二升五合去滓溫服，分三服。如人行八里，再浸一服。忌醋物。

### 天麻丸：

治毒濕，脚氣攻注，兩腿腫破重疼，皮肉頑紫，或上攻頭面，皮肉發熱。
天麻，地龍，羌活，附子，去皮、臍，生用。桂去皮。沒藥，研。荆芥穗，各一兩。麝香。
一兩，别研。
右為細末，研匀，以生蜜為丸，如櫻桃大，磁器盛。每服荆芥、臘茶嚼下一丸。如足破至甚者，不過二十日，上攻者則食後服，下疰者食前服。

### 獨活湯：　

治脚氣，腿膝疼痛，乍腫乍瘦，緩弱不能行，喘滿氣上。
獨活　丹參，細辛，五加皮，牛膝，酒浸。川芎藭，白僵蠶，
湯洗，焙乾，麵炒，各半兩。
桑白皮，一兩半，剉炙。麻黃、去節，一兩。甘草，炙，三分。杏仁。
去皮、尖，麵炒，三分。
右為散，每服三錢，水一盞半，煎至七分，去滓溫服。

### 茴香丸：　

治風毒濕氣，攻疰成瘡，皮肉紫破膿壞，行步無力，皮肉焮熱，
舶上。茴香，炒。地龍、去土，炒。赤小豆，
炒。
川苦、揀去皮，炒。川烏頭，炮去皮、尖。烏藥，
剉。
牽牛炒，取末。已上各一兩，
右研杵勻細，酒煮麵糊為丸，如梧桐子大。每服空心鹽湯下十五丸，日二。

### 木香散：　

治偏風癱緩、脚氣等疾。
羌活，一兩。麻黃、去節，水煮少時，去沫，焙，一兩。防風三分。木香，㯽榔、　附子，炮，去皮。白术、
川烏頭，炮，去皮。草豆蔻，和皮用。陳橘皮去白。牛膝，酒浸一宿。杏仁、去皮、尖。當歸，酒浸一宿。人參，茯苓，甘草，炙。川芎、　官桂。
去皮，不見火。已上各半兩。
右一十八味，剉如麻豆，每服一兩，水一椀，薑七片，煎至一盞，去滓，得七分溫服。藥滓二服，併作一服，用水一椀半，煎至一盞服。此藥福唐陳氏者，鬻以自給，郡人極神之，人未有得其方者。一日為其親戚攘得與予，予作官處，即合以施人，如法煮服，以衣蓋覆取汗，不過三五服輒瘥。所至人來求藥者無窮，其驗如此。大腸不通，加大黃末，每服一錢，以老少加減。如久不通，加至三五錢不害。心腹脹，加葶并、滑石末，每服各一錢。如上膈壅滯，亦宜服之。

### 大黃湯：　

治脚氣，大便秘澀，服諸藥不通，風毒攻心，氣悶心欲狂，熱悶口乾，喉中如火生，秘澀不通。
紅雪，研。大黃，剉各一兩。木香，剉。黑豆各二兩。右以水一升，煎取八合，將藥汁浸大黃一炊久，去滓，不限早晚，溫分三服，以通為度。

### 烏蛇丸：　

治風毒濕，脚氣攻注，脚膝疼痛，或即痒痺生瘡，中黃水不止，服之大效，諸藥不及。
烏蛇肉，四兩，酒浸，焙乾。虎前脛，醋浸淨，刮洗了塗，酥炙，二兩。
黃松節，酒浸，炙乾。天麻，酒浸一宿。牛膝，酒浸一宿。
石斛，令取末。萆薢，杜仲，
剉炒，各一兩。
兔絲子，酒浸。巴戟，去心。
獨活，防風，桂去皮。肉蓯蓉，酒浸。金毛，狗脊，去毛。續斷
萆澄茄，去蔕子。當歸，附子，
炮，去皮、臍，各一兩。
木香，半兩。乳香。
另研半兩。
右為細末，研勻，用大木瓜去膈子了，蒸令爛，研如糊，以法酒化開，銀石器中熬過，和劑前藥為丸，如梧桐子大，溫酒空心下三十丸，日二，一月必愈。

### 淋煠沙節湯：　

治風毒脚氣下注，兩脚疼重。
沙木節，木通，羌活，川椒，已上各半兩。川烏頭，一分。葱白一握。橘葉
半兩。如無，以橘皮代。以上為散。
右以水三升，煎至減半，通手淋洗，再煖可兩日，淋煠之。

### 脚氣煠法：　

療風毒壅滯作疼痛，及榮衛氣結澀諸風毒。
檀香，零陵香，藿香，茅香，白膠香槌碎川升麻　麻黃去節蛇床子，荆芥，藁本，白芍藥，葳靈仙，地椒，地榆，當歸，官桂，枳殻，蒴藋。
右皆等分，取細剉，相拌勻，每取一兩，水二斗，赤皮葱五莖，白礬半兩，川椒小半，合同煮十來沸，乘熱嘘痛處，通手則淋煠，熱透則乾挹就寢。如不受煠，則取干金蒼梧、道士陳元膏摩之。其方所説甚詳也，更不煩煠。
楊皮湯　淋煠脚氣攣疼緩弱，消腫毒。
白楊皮，莽草，羌活，獨活，杜仲，剉去皮。防風蒺，夏枯草，荆芥穗，地椒，葳靈仙，白礬。各一兩。
右為麤末，每用半兩，水五升，煎至四升，乘熱淋煠。
兩足淋煠脚氣：　
兩足寒熱腫痛，脹滿攣緩。龍腦不以多少研。
右每用半兩，以水一斗，煎至兩沸，濯足膝。

### 道人深師增損腎湯：　
治風虛勞損，挾毒，脚氣痛弱，或痺不隨，下焦虛熱，胸中微有客熱，心虚驚悸，不得眠食，少失氣味，日夜數過，心煩逼不得臥，小便不利，又時腹下痛。湘東王至江州，王在嶺南，病悉如此，極困篤。余作此湯，令服即得力。病似此者，服無不差，隨宜增損之。
黃耆、　甘草，炙。白芍藥、　麥門冬，去心。
人參、　肉蓯蓉，酒浸。熟地黃、　赤石脂、
地骨皮、　白茯神，去皮。當歸、　遠志、　磁石、枳實，麩炒去瓤。防風，去蘆頭。龍骨，煆一兩。桂，去皮。川芎，各二兩。半夏，五兩。湯洗七遍，片切令乾。五味子，三兩。生薑，四兩，切。大棗
二十枚，去核。
右㕮咀，以水二斗煮羊腎一對，去筋膜，取汁一斗二升，内諸藥煮取四升，分為五服，日三夜二。不利下者，除龍骨、赤石脂。小便赤澀，以赤茯苓代茯神，加白术三兩。多熱，加黃芩一兩。遺溺，加桑螵蛸二十枚。

### 五枝湯

淋煠風濕一切筋骨疼痛，桑枝、　槐枝、　楮枝、　柳枝、　桃枝，
各一升。
右各剉細，更以萞麻葉一把，水三升，煎取二升，去滓，淋洗足膝。

### 蜀椒湯：　

治脚氣腫攣，消赤腫。
用蜀椒四升，以水四斗煮取二斗半，甕盛下，著火暖之，懸板為橋，去湯上二寸許，以脚蹋板，拄脚坐，以綿絮密塞，勿令泄氣。若天冷即出，入被以粉摩之。一食久，更入甕，下火不絶，勿使湯冷。如此消息，不過七日，得伸展多矣。
治脚氣初發，從足起至膝骨腫疼者。
取萆麻子葉切搗蒸薄裹之，日二三易，即腫消。若冬月無萆麻子葉，取蒴●根搗碎，和酒糟三分，根一分，合蒸熟，及熱封裹腫上如前法，日二，腫即消。亦治頑痺。

### 治毒風流於脚膝行立不得方：

海桐皮，五加皮，獨活，防風，枳殻，杜仲，剉、炒，各  兩。牛膝，酒浸。薏苡仁，
各二兩。
乾生地黃。半大升。一本五兩。
右㕮咀以綿裹，以無灰酒二斗，春浸七日，秋二七日，每日空心溫服一盞，常令酒氣相接，勿令大醉，重者不過兩劑即瘥。忌生冷蒜等。如盛熱時恐壞，即宜進半料。江南多有此疾，號為「軟脚」。博陵崔公信官吳興，得此疾，凡半歲，百藥無效。朱仲邕為處此方，服之立效。公信云：「其疾退，狀如蛇數百條奔走自足而出矣。」後傳之，無不效。

### 趁痛丸：

治脚氣，毒攻兩脚，痛不可忍。
甘遂，白芥子、微炒。大戟，白麵。
右為細末，滴水和作餅子，炙黃色，為細末，醋煮麵糊為丸，如菉豆大。每服十丸，冷酒下利則止。後服。

### 傳信方：　

療毒風，腰脚無力，腫痛，腹脹心煩，悶氣上衝咽喉，頭面浮腫嘔逆。一候同當日服之。
旋覆花頭子，白茯苓，橘皮去瓤。桑白皮剉，炒黃色。各三兩。
犀角屑一兩，紫蘇莖二兩，豉三合，生薑四兩，切。
棗(zǎo)十二枚，去核。
右除薑棗外，細剉，都以水八升，煎至三升，攪去滓，分三服，每服如人行十里。
### 地黃粥
以補虚方
取肥好地黃四兩，取汗，去滓作粥，候粥半熟，即下之。
以綿裹椒一百粒，生薑一片投粥下，候熟出之。
下羊腎一具，去脂膜，細切如韮葉大，同煮熟，加少鹽食之。
### 防風粥
以去四肢風。
取防風二分，去蘆頭，煮取汁，去滓，如食法，作粥食之。

### 桑枝煎：　

本方云，桑枝不冷不熱，可以常服。療遍體風、風痒乾燥、脚氣、四肢拘攣、上氣眼暈、肺氣咳𠻳，消食，利小便。久服輕身，利耳目，令人光澤，兼療口乾。仙經云：「一切仙藥，不得桑枝煎不服。」出抱朴子。

### 孫真人方：
「取桑枝如箭直者，細剉三斗，熬令微黃，以水六斗煎取三斗，去滓，以重湯煎取二升，下白蜜三合，黃明膠一兩，炙作米煎成，入以不津器封貯之。每一服一匙，湯化服之。」